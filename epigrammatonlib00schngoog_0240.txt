EPIGRAMMATON LIB. X

Annos addite bis precor novenos,

Ut nondum nimia piger senecta,

Sed vitae tribus areis peractis
lobucos Elysiae petam puellae.

Post bunc Nestora nec diem rogabo.

XXV.

ln matutina nuper spectatus harena
Mucius, imposuit qui sua membra focis,

Si patiens durusque tibi fortisque videtur,
Abderitanae pectora plebis habes.

5Nam cnm dicatur tunica praesente molesta
„Ure manum,“ plus est dicere „Non facio.“

XXVI.

Vane, Paraetonias Latia modo vite per urbes
Nobilis et centum dux memorande viris,

At nunc, Ausonio frustra promisse Quirino,
Hospita Lagaei litoris umbra iaces.

5Spargere non licuit frigentia fletibus ora,
Pinguia nec maestis addere tura rogis.

Sed datur aeterno victurum carmine munus.
Numquid et hoc, fallar Nile, negare potes?

XXVII.

Natali, Diodore, tuo conviva senatus

. decubat, et rarus non adhibetur eques,

Ac tna tricenos largitur sportula nummos.
Nemo tamen natum te, Diodore, putat..

XXVIII.

Annorum nitidique sator pulcherrime mundi,
Publica quem prImum vota precesque vocant,

Pervius exiguos habitabas ante penates,
Plurima qua medium Roma terebat iter.

5Nunc tna Caesareis cinguntur limIna donis,
Et fora tot numeras, Iane, quot ora geris.
At tu, sancte pater, tanto pro munere gratus,
Ferrea, perpetua claustra tuere sera.

233

 

